LIB. 111. C. 4. 5. 297

gloria mitigantur, pergamus ad ea solatia, quae non modo sedatis mo-
lestiis iucunda sed ctiam haerentibus salutaria nobis esse possunt: ser-
monemque Ι.. Crassi reliquum ac paene postremummemoriaeprodamus,
atque ei, etsi nequaquam parem illius ingenio, at pro nostro tamen
studio meritam gratiam debitamque reseramus. 15. Neque enim quis-⁵
quam nostruin, cum libros Platonis mirabiliter scriptos legit, in quibus
omnibus sere Socrates exprimitur, non, quamquam illa scripta sunt di-
vinitus, tamen maius quiddam de illo, dc quo scripta sunt, suspicatur.
Quod item nos postulamus, non a te quidem, qui nobis omnia summa
tribuis, sed a ceteris, qui haec in manus sument, maius ut quiddam ιο
de L. Crasso, quam quantum anobis exprimetur, suspicentur. 16. Nos
enim, qui ipsi sermoni non interfuissemus et quibus C. Cotta tantum-
modo loeos ac sententias huius disputationis tradidisset, quo in genere
orationis utrumque oratorem cognoveramus, id ipsum sumus in eorum
sermone adumbrare conati. Quodsi quis erit, qui ductus opinione vulgias
aut Antonium ieiuniorem aut Crassum pleniorem fuisse putet, quam
quomodo a nobis uterque inductus est, is erit ex iis , qui aut illos non
audierint aut iudicare non possint. Nam suit uterque, ut exposui antea,
cum studio atque ingenio et doctrina praestans omnihus, tum in suo
genere perfectus, ut neque in Antonio deesset hic ornatus orationis-20
neque in Crasso redundaret.

V. 17. Ut igitur ante meridiem discesserunt paullulumque requie—
runt, imprimis hoc a se Cotta animadversum esse dicebat, omne illud
tempus meridianum Crassum in acerrima atque attentissima cogitatione
posuisse seseque, qui vultum eius, cum ei dicendum esset, obtutumque 2⁵
oculorum in cogitando probe nosset atque in maximis causis 'saepe
vidisset, tum dedita opera quiescentibus aliis in eam exedram venisse,
in qua Crassus posito lectulo recubuisset, cumque eum in cogitatione
defixum esse sensisset, statim recessisse atque in eo silentio duas horas
fere esse consumptas. Deinde cum omnes inclinato iam iu pomeridia- ³0
num tempus die, venissent ad Crassum, Quid est, Crasse, inquit lulius,
imusne sessum? etsi admonitum venimus te, non flagitatum. 18. Tum
Crassus: An me tam impudentem esse existimatis, ut vobis hoc prae-
sertim munus putem diutius posse debere? Quinam igitur, inquit ille,
locus? An in media silva placet? Est enim is maxime et opacus et³⁵
frigidus. Sane, inquit Crassus; etenim est in eo loco sedes huic nostro
non importuna sermoni. Cum placuisset idem ceteris, in silvam veni-
tur et ibi magna cum audiendi exspectatione considitur.

1. peryam B. — 2. possint ΑΒ. - ἀι. ei, etsi] ii‘sine Α, n. sit (sic) B. —- 5.
enim est quisquam R. - 6. qm· cum R. — 7. non om. ABR. —- illa om. AB. —
8. non suspicetur R. —- 10. maius uc AB: ut maius RE. — 11. a nobis om. Α. -
12. sermonem ΑΒ. - 14. cognoveram B. - sumus om. B. —- 17. a nobis om. AB.
— esset R. — 18. audierit - - possit Anu. — 21. redundaret. Sub persona Cottae
B. - 22. Ut om. AB. — paullulumque requierunt om. ΑΒ. (requieverunt R.) —
27. exedram B: hexedram R, exhedram E. - 28. posito lectulo Α aliique: lectulo
posito (Ba) RE. ·- 30. in om. B. — promeridianum Α, postmeridianum R. — 31.
die venissent] devenissent B. — 32. etsi] et ne B. — Post v. admonitum in Α est.
desectus usque ad Cap. 28. 110: non ut iure aut iudicio. Idem derectus in Gu. 3.
Lag. 2. ἀ. 13. 36. «optimorum igitur solus 32. media servavit.» Eremm- — 34.
Quidnam BR. - 37. importuna Lg. omnes, Gu. 22 inopportuna E et fortasse B.
Dubiae tamen auctoritatis vocabulum est. Ct'r. Lib. 2, 5, 20. -- 38. consedetur R.

