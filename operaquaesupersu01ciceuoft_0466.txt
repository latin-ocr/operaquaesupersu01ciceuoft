457* ORATOR AD M. BRUTUM.

comparent. 235. Isti autem cum dissolvunt orationem, in qua nec res
nec verbum ullum cst nisi abiectum, non clupeum, sed utin proverbio
est — etsi humilius dictum est, tamen simile est— scopas, ut ita dicam,
mihi videntur dissolvere. Atque ut plane genus hoc, quod ego laudo,
scontempsisse videantur, aut scribant aliquid vel Isocrateo more vel quo
Aeschines aut Demosthenes utitur, tum illos existimabo non desperatione
formidavisse genus hoc, sed iudicio refugisse3 aut reperiam ipsa eadem
condicione qui uti velit, ut. aut dicat aut scribat utra voles lingua eo
genere, quo illi volunt; facilius est enim apta dissolvere quam dissipata
10 connectere. 236. Res autem se sic habet, ut brevissime dicam quod
sentio: composite et apte sine sententiis dicere insania est, sententiose
autem sine verborum et ordine et modo infantia, sed eiusmodi tamen
infantia, ut ea qui utantur, non stulti homines haberi possint, etiam
plerumque prudentes; quo qui est contentus, utatur. Eloquens vero,
15 qui non approbationes solum, sed admirationes, clamores, plausus, si
liceat, movere debet, omnihus oportet ita rebus excellat, ut ei turpe
sit quidquam aut spectari aut audiri libentius.
237. Habes meum de oratore, Brute, indicium; quod aut sequere,
si probaveris, aut tuo stabis, si aliud quoddam est tuum. In quo neque
20 pugnabo tecum neque hoc meum, de quo tanto opere hoc libro asse-
veravi, unquam affirmabo esse verius quam tuum. Potest enim non
solum aliud mihi ac tibi, sed mihi ipsi aliud alias videri. Nec in hac
modo re, quae ad vulgi assensum spectet et ad aurium voluptatem,
quae duo sunt ad iudicandum levissima, sed ne in maximis quidem rebus
25 quidquam adhuc inveni firmius, quod tenerem aut quo iudicium meum
dirigerem, quam id, quodcunque mihi quam simillimum veri videretur,
cum ipsum illud verum in occulto lateret. 238. Tu autem velim, si
tibi ea, quae disputata sunt, minus probabuntur, ut aut maius opus
institutum putes quam effici potuerit, aut, dum tibi roganti voluerim
30 obsequi, verecundia negandi scribendi me impudentiam suscepisse.

Μ

3. Vv. tamen simile est om. Nonius in v. Scopae ‚ Palatt. duo, Erl. Gu. 3.‚ seclusit
Meyer. —-— simile Vit. Eins. Dr. Mon. Gu. 2. R: consimile cum Mediol. et Aldo E.
—- Vv. ut ita dicam seclusit ΕΠ). (ιιι dicam ita Vn. Peter.) -— 6. tunc Erl. Gu. 3.
- 7. sormidavisse Vit. Eins. Dr.: reformidavisse Gu. 1. 2. RE. ·- reperiam ipsa
Eins. Dr. Mon. Gu. 1. 2.; reperiam 'ipse Codd. Regii, Gu. 3. , reperiant ipsa Vit.
Erl. RE. — 8. voles Vit. Erl. Ga. 1. 3. R: velit Eins., volet ΕΠ). coni· — 10. sic
se Dr. Erl· Gu. 2. — 16. exspectari Vit. Eins. Mon. R, Peter. (exspectare auc au-
dire Gu. 2.) -—- 22. Neque Vit. — 23. spectet curn libris notis R: spectat cum Ma-
nutio E. — 24. novissima Vit. Eins. Dr. Mon. R. (Ut n05‚ Codd. interpolati. Csr.
ad Fam. 3, 10, 8: acl nocendum levissimum.) — 27. veram tamen in Vet. steph.
Erl. Gu. 3.‚ verum tum in Eius. — 30. imprudentiam Vit. Eins. Vet. Steph. R,
Peter, Goeller improvidentiam Gu. 3. Sed verecundiae rectius videtur opponi im-
pudentia.

