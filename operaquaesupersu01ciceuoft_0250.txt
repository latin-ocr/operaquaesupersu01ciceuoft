238 DE ORATORE

tanta hac in re tamque immensa posse fieri. Sin autem qui arbitrantur,
deducendi sunt ad e05‚ qui haec docent: omnia iam explicata et per-
polita assequentur; sunt enim innumerabiles de his rebus libri neque
abditi neque obscuri. Sed videant, quid velint: ad ludendumne an ad
spugnandum arma sint sumpturi. Aliud enim pugna et acies, aliud ludus
campusque noster desiderat. Attamen ars ipsa ludicra armorum et gla-
diatori et militi prodest aliquid3 sed animus acer et praesens et acutus
idem atque versutus invictos viros efficit non difficilius arte coniuncta.
85. Quare ego tibi oratorem sic iam instituam, si potuero, ut,
mquid efficere possit, ante perspiciam. Sit enim mihi tinctus litteris;
audierit aliquid, legerit, ista ipsa praecepta acceperit: tentabo quid de-
ceat, quid voce, quid viribus. quid spiritu, quid lingua efficere possit.
Si intelligam posse ad summos pervenire, non solum hortabor, ut ela-
boret, sed etiam, si vir quoque bonus mihi videbitur esse ‚ obsecrabo.
1⁵ Tantum ego in excellente oratore et eodem bono viro pono esse orna-
menti universae civitati. Sin videbitur, cum omnia summa fecerit, tamen
ad mediocres oratores esse venturus, permittam ipsi, quid velit; mole-
stus magno opere non ero. Sin plane abhorrebit et erit absurdus, ut
se contineat aut ad aliud studium transferat, admonebo. 86. Nam neque
20 is, qui optime potest, deserendus ullo modo est a cohortatione nostra
neque is, qui aliquid potest, deterrendus: quod alterum divinitatis
mihi cuiusdam videtur; alterum vel non facere, quod non optime pos-
sis, vel facere, quod non pessime facias, humanitatis; tertium vero illud,
clamare contra quam deceat et quam possit, hominis est, ut tu, Catule,
2⁵ de quodam clamatore dixisti, stultitiae suae quam plurimos testes dome-
stico praeconio colligentis. 87. De hoc igitur, qui erit talis, ut cohor-
tandus adiuvandusque sit, ita loquamur, ut ei tradamus ea dumtaxat,
quae nos usus docuit, ut nobis ducibus veniat eo, quo sine duce ipsi
pervenimus, quoniam meliora docere non possumus. XXI. 88. Atque,
³0 ut a familiari nostro exordiar, hunc ego, Catule, Sulpicium primum in
causa parvula adolescentulum audivi voce et forma et motu corporis et
reliquis rebus aptis ad hoc munus, de quo quaerimus, oratione autem
celeri et concitata, quod erat ingenii3 et verbis effervescentibus et paullo
nimium redundantibus, quod erat aetatis. Non sum aspernatus; volo
³⁵ enim se efferat in adolescente fecunditas. Nam facilius sicut in vitibus
revocantur ea, quae sese nimium profuderunt, quam, si nihil valet ma-
teries, nova sarmenta cultura excitantur, item volo esse in adolescente,
unde aliquid amputem. Non enim potest in eo sucus esse diuturnus,

3. neque abditi om. ΑΒ. - 5. sunt R. — 8. versatus B. - 9. potuero A: potero
RE. (De B non liquet.) — 10. perficere B. — Sit] sic Α. - 11. leyeret B. - 13.
ad summos posse R. - cohortabor non solum R. — 14. bonus mihi B aliique , R:
‘mihi bonus (AT) Ε. — videbitur esse AB aliique: videbitur (om. csse) RE. — 15. bo-
no viro Codd. ah: viro bono E, bono om. R. (De AB non liquet.) — 16. civitatis
invidebitur B. — videbitur impar et cum R. — summe AB. — 17. ad mediocres ora-
tor B , et mediocris orator R. — 20. est ullo modo R. — 24. possit ΑΒ aliique, R:
possis E. - 25. clamatore A Leid.‚ R: declamatore (B ⁶2) E. -— stultitiae - - testes
om. ΑΒ. - domesticos B, praeconio domestico R. — 27. sit om. ΑΒ. - 32. aptis
B aliique: aptum (Aa) RE. - 33. sed verbis ABR· — 35. facunditas B. - sicut
facilius Codd. aliq. —- 36. prodiderunt B. - 37. item AB: idem Gu. 3. , ita RE. —
38. esse sucus Codd. al. R. (Ex ΑΒ nihil notatum est.)

