300 DE ORATORE

argumentis, in eo mentem orationemque defigit. Sulpicius autem for-
tissimo quodam animi impetu, plenissima et maxima voce, summa con-
tentione corporis et dignitate motus, verborum quoque ea gravitate et
copia est, ut unus ad dicendum instructissimus a natura esse videatur.
⁵IX. 32. Ad nosmet ipsos iam revertor, quoniam sic fuimus semper
comparati, ut hominum sermonibus quasi in aliquod contentionis iudi-
cium vocaremur: quid tam dissimile quam ego in dicendo et Antonius?
cum ille is sit orator, ut nihil eo possit esse praestantius3 ego autem,
quamquam memet mei poenitet, cum hoc maxime tamen in comparatione
10 coniungat. Videtisne, genus hoc quod sit Antonii? sorte, vehemens,
commotum in agendo, praemunitum et ex omni parte causae saeptum,
acre, acutum, enucleatum, in una quaque re commorans, honeste
cedens, acriter insequens, terrens, supplicans, summa orationis varie-
tate, nulla nostrarum aurium satietate. 33. Nos autem, quicunque in
1⁵ dicendo sumus, quoniam esse aliquo in numero vobis videmur, certe
tamen ab huius multum genere distamus3 quod quale sit, non est meum
dicere, propterea quod minime sibi quisque notus est et difficillime de
se quisque sentit; sed tamen dissimilitudo intelligi potest et ex motus
mei mediocritate et ex eo, quod, quibus vestigiis primum institi, in iis
eofere soleo perorare et quod aliquanto me maior in verbis [quam in
sententiis] eligendis labor et cura torquet verentem, ne, si paullo ob-
soletior fuerit oratio, non digna exspectatione et silentio fuisse videatur.
34. Quodsi in nobis, qui adsumus, tantae dissimilitudines, tam certae
res cuiusque propriae et in ea varietate fere melius a deteriore facultate
2⁵ magis quam genere distinguitur atque omne laudatur, quod in suo genere
perfectum est: quid censetis, si omneS, qui ubique sunt aut fuerunt
oratores, amplecti voluerimus? nonne fore, ut, quot oratores, totidem
paene reperiantur genera dicendi? Ex qua mea disputatione forsitan
occurrat illud, si paene innumerabiles sint quasi formae figuraeque
30 dicendi, specie dispares, genere laudabiles, non posse ea, quae inter
se discrepant, iisdem praeceptis atque una institutione formari. 35.
Quod non est ita, diligentissimeque hoc est eis, qui instituunt aliquos
atque erudiunt, videndum, qno sua quemque natura maxime ferre vi-
deatur. Etenim videmus ex eodem quasi ludo summorum in suo cuius-
35 que genere artificum et magistrorum exisse discipulos dissimiles inter se
ac tamen laudandos, cum ad cuiusque naturam institutio doctoris accom-
modaretur. 36. Cuius est vel maxime insigne illud exemplum, ut
ceteras artes omittamus, quod dicebat Isocrates, doctor singularis, se
calcaribus in Ephoro, contra autem in Theopompo frenis uti solere.
’.ο Alterum enim exsultantem verborum audacia reprimebat. alterum eun-
ctantem et quasi verecundantem incitabat. Neque eos similes effecit
inter se, sed tantum alteri affinxit, de altero limavit, ut id conformaret

11. et] atque B. — 19. his BR. — ⁶20. Vv. quam in sententiis delevit Schotzius.
Nos seclusimus: et in sententiis eligendis quamquam eum labor B, et in sententiis

eliqendis quam Antonium labor R. — 22. silentio et exspectatione R. — 23. tam]
causa (Sic) B. — 28. mea] in ea B. — 31. una Codd. al.: in una BRE. — institu-
tione] disputatione R. —· 36. ac tamen cum Muliero edidi etiam prius ex Ox. uno

et Goerenzii Cod.(?)‚ item T: attamen BRE. — 39. in ante Ephoro om. B. - 40.
comantem R. — 41. feeit B. — 42. confirmaret BR.

