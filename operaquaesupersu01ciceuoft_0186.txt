174 DE ORATORE

dum potissimum conferam. [ι. Tibi vero, frater, neque hortanti deero
neque roganti3 nam neque auctoritate quisquam apud me plus valere te
potest neque voluntate. ΙΙ. Ac mihi repetenda est veteris cuiusdam
memoriae non sane satis explicata recordatio, sed, ut arbitror, apta ad
sid, quod requiris, ut cognoscas, quae viri omnium eloquentissimi cla-
rissimique senserint de omni ratione dicendi. 5. Vis enim, ut mihi
saepe dixisti, quoniam † quae pueris aut adolescentulis nobis ex com-
mentariolis nostris inchoata ac rudia exciderunt, vix hac aetate digna
et hoc usu, quem ex causis, quas diximus, tot tantisque consecuti

10 sumus, aliquid iisdem de rebus politius a nobis perfectiusque proferri;
solesque nonnunquam hac dc re a me in disputationibus nostris dissen-
tire, quod ego eruditissimorum hominum artibus eloquentiam contineri
statuam, tu autem illam ab elegantia doctrinae segregandam putes etin
quodam ingenii atque exercitationis genere ponendam.

15 6. Ac mihi quidem saepenumero in summos homines ac summis
ingeniis praeditos intuenti quaerendum esse visum est, quid esset, cur
plures in omnibus artibus quam in dicendo admirabiles exstitissent.
Nam, quocunque te animo et cogitatione converteris, permultos excel-
lentes in quoque genere videbis non mediocrium artium sed prope ma·-

20 ximarum. 7. Quis enim est, qui, si clarorum hominum scientiam rerum
gestarum vel utilitate vel magnitudine metiri velit, non anteponat ora-
tori imperatorem? Quis autem dubitet, quin belli duces praestantissimos
ex. hac una civitate paene innumerabiles, in dicendo autem excellentes
vix paucos proferre possimus? 8. Iam vere, consilio ac sapientia qui

2⁵ regere ac gubernare rem publicam possent, multi nostra, plures patrum
memoria atque etiam maiorum exstiterunt, cum honi perdiu nulli, vix
autem singulis aetatibus singuli tolerabiles oratores invenirentur. Ac,
ne qui forte cum aliis studiis, quae reconditis in artibus atque in qua-
dam varietate litterarum versentur, magis hanc dicendi rationem quam

30 cum imperatoris laude aut cum boni senatoris prudentia comparandam
putet: qui convertat animum ad ea ipsa artium genera circumspiciatque‚
qui in iis floruerunt quam multi sint, facillime, quanta oratorum sit
semperque fuerit paucitas, iudicabit. III. 9. Neque enim te fugit om-
nium laudatarum artium procreatricem quandam et quasi parentem eam,

35 quam φιλοσοφίαν Graeci vocant, ab hominibus doctissimis iudicari; in

2. quisquam BR: quispiam E. - 7. quae] quaedam Lamb., quae cum Oxou.
U. expungendum censet Ellendt. — Schuetzio auctore sortasse , non quidem post v.
hac, ut ille volebat, sed post v. exciderunt inserendum sint, absorptum a syll. runt. OR.
·— nobis aut ea: BR. — commentariis B, Codd. aliq. T. (Ut. nos, BRE.) — 12. eru-
ditissimorum Lg. omnes aliique, R: prudentissimorum BE. - 15. *in om. B (non R).
- 17. artibus Lg. paene omnes, R: rebus BE. -· 18. permultos et excellentes Steph.
Lamb. prob. Hand Tui-s. ΙΙ. p. 475. — 19. quocunque R (non B.) — 20. est enim
R. (non B). — 21. utilitatem vel magnitudinem B. (non R.) — 22. ea: hac una civi-
tate praestantissimos R. (non B.) — 25. possint BR. — 28. qui Gu. 1. Havn. 1.
Erl. 1. (ex Erl. 2. nihil notatum est) Em: quis RET. Ctr. de Inv. 2, §. 167.. ubi
optimi quique ne forte qui. — in om. BR. - quadam] aliqua B. (Scil. Erl. 1. qua
superscr. alt.) — 31. qui convertat Codd. meliores, R: convertat (om. qui) BE. —
32. his T. (non BR.) — floruerunt BR: floruerint E. — quam Codd. multi: quam-
quam B, quamque RE. — multi sint, facillime Codd. aliq. R: multi: sic fac. BE.
-- 33. omnium laudatarum artium Lg. omnes, R , L: arcium omnium laudatarum
BE. — 35. philosophiam R. — ab omnibus cum Libris notis BR. Correctum video

vitium iam in Aldina 1521.‚ nondum vero in Ascensiana 1511.

