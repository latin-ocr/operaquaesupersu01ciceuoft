1148 ORATOR

Sed, quoniam adhibenda nonnunquam est, primum videndum est,
quo loco, deinde quam diu retinenda sit, tum quot modis commutanda.
210. Adhibenda est igitur numerosa oratio, si aut laudandum est aliquid
ornatius, ut nos in Accusationis secundo de Siciliae laude diximus, ut

sin senatu de consulatu meo, aut exponenda narratio, quae plus digni-
tatis desiderat quam doloris, ut in quarto Accusationis de Hennensi Ce-
rere, de Segestana Diana, de Syracusarum situ diximus. Saepe etiam
in amplificanda re concessu omnium funditur numerose et volubiliter
oratio. Id nos fortasse non perfecimus, conati quidem saepissime sumus;

ιο quod plurimis locis perorationes nostrae voluisse nos atque animo con-
tendisse declarant. Id autem tum valet, cum is, qui audit, ab oratore
iam obsessus est ac tenetur. Non enim id agit, ut insidietur et obser-
vet, sed iam favet processumque vult dicendique vim admirans non
anquirit quid reprehendat. 211. Haec autem forma retinenda non diu

15 est; nec dico in peroratione, quam ipsam includit, sed in orationis
reliquis partibus. Nam cum sis iis locis usus, quibus ostendi licere,
transferenda tota dictio est ad illa, quae nescio cur, cum Graeci κόμ-
ματα et κῶλα nominent, nos non recte incisa et membra dicamus.
Neque enim esse possunt rebus ignotis nota nomina, sed cum verba aut

2osuavitatis aut inopiae causa transferre soleamus, in omnibus hoc fit
artibus, ut, cum id appellandum sit, quod propter rerum ignorationem
ipsarum nullum habuerit ante nomen, necessitas cogat aut novum facere
verbum aut a simili mutuari.

LXIII. 212. Quo autem pacto deceat incise membratimve dici, iam

2⁵ videbimus3 nunc, quot modis mutentur comprehensiones conclusiones-
que, dicendum est. Fluit omnino numerus a primo tum incitatius bre-
vitate pedum tum proceritate tardius. Cursum contentiones magis requi-
runt, expositiones rerum tarditatem. Insistit autem ambitus modis
pluribus, e quibus unum est secuta Asia maxime, qui dichoreus voca-
30 tur, cum duo extremi chorei sunt, id est, e singulis longis et brevibus.
Explanandum est enim, quod ab aliis iidem pedes aliis vocabulis nomi-
nantur. 213. Dichoreus non est ille quidem sua sponte vitiosus in
clausulis, sed in orationis numero nihil est tam vitiosum quam si sem-,-
per est idem. Cadit autem per se ipse ille praeclare, quo etiam satietas
assormidanda est magis. Me stante C. Carbo, C. F.‚ tribunus pl., in
contione dixit his verbis, Ο Marce Druse, patrem appello: haec

 

4. ut in senatu] Firmat hanc coni. in Marg. Repett. Lamb. propositam atque
ab Ern. receptam Eins. (aut in s. cum ceteris Peter.) Ceterum cave, baec cum Pe·
tero referas ad Pseudociceronis Or. post reditum ἕ. 6.; sed cfr. ad Att. 1, 14.
Plutarch. in Crasso 15. extr. —- 6. Hennensi Vit. Eius. R: Ennensi E. Ctr. Zumpt ad
Verr. p. 393. - 10. animo] omnino R. — 12. ut insidiantem observet Ascens. sec.
Crat. , ut insidiatorem observet Lamb. coni. — 14. anquirit R: adquirit Eins. Dr.
Gu. 1. 2.‚ inquirit Vit. E. - quid Eius. Dr. Mon. Gu. 1. 2.: quod vit. RE. —-
prehendat Vit. Gu. 1. 2. R. - 15. ipsam Gulielmius, cui Ern. per merum errorem
tribuit ipsa, quem errorem recepit Peter: ipse cum libris RE; corruptelae notam
Lamb. apposuit vv. quam ipse includit. — concludit Gu. 1. — 16. iis Eius. Crat.:
his E. — 29. secuta est R. — 31. ab illis Vit. Eius. Dr. Mon. Gu. 1. 2. R, solito
errore, quem recepit Peter. Rectam lect. firmat Rufinus. — vocabulis nominantur
Rufinus, Vit. Eins. Dr. Mon. Gu. 1. 2. R: nominantur vocabulis E. — 34. ipse
ille Rufinus: ille ipse cum Cic. libris RE.

