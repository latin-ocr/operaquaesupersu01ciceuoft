254 DE ORATORE

Crassus adolescens: Non si Opimium defendisti, Carbo, idcirco te isti
bonum civem putabunt. Simulasse te et aliud quid quaesisse perspi-
cuum est, quod Ti. Gracchi mortem saepe in contionibus deplorasti,
quod P. Africani necis socius fuisti, quod eam legem in tribunatu tulisti,
⁵quod semper a bonis dissedisti. 171. Ex causis autem rerum sic: Ava-
ritiam si tollere vultis, mater eius est tollenda, luxuries. Ex iis autem,
quae sunt orta de causis: Si aerarii copiis et ad belli adiumenta et ad
ornamenta pacis utimur, vectigalibus serviamus. 172. Maiora autem et
minora et paria comparabimus sic: ex maiore: Si bona existimatio divi-

10 tiis praestat et pecunia tanto opere expetitur, quanto gloria magis est
expetenda! Ex minore:

— Hic parvae consuetudinis
Causa huius mortem tam fert familiariter:
Quid, si ipse amasset? quid mihi hic faciet patri?

15 Ex pari sic: Est eiusdem et eripere et contra rem publicam largiri pe-
cunias. 173. Foris autem assumuntur ea, quae non sua vi sed extranea
sublevantur, ut haec: Hoc verum est; dixit enim Q. Lutatius. Hoc
falsum est; hahita enim quaestio est. Hoc sequi necesse est; recito
enim tabulas. De quo genere toto paullo ante dixi. XLI. 174. Haec,

20 ut brevissime dici potuerunt, ita a me dicta sunt. Ut enim si aurum
cui, quod esset multifariam defossum, commonstrare vellem, satis esse
deberet, si signa et notas ostenderem locorum, quibus cognitis ipse
sibi foderet et id, quod vellet, parvulo labore, nullo errore inveniret:
sic has ego argumentorum notas quaerenti demonstravi, ubi sint3 reli-

25 qua cura et cogitatione eruuntur. 175. Quod autem argumentorum ge-
nus cuique causarum generi maxime conveniat, non est artis exquisitae
praescribere, sed est mediocris ingenii iudicare. Neque enim nunc id
agimus, ut artem aliquam dicendi explicemus, sed ut doctissimis homi-
nibus usus nostri quasi quaedam monita tradamus. His igitur locis in

ao mente et cogitatione defixis et in omni re ad dicendum posita excitatis,
nihil erit, quod oratorem effugere possit non modo in forensibus disce-
ptationibus sed omnino in ullo genere dicendi. 176. Si vero assequetur,
ut talis videatur, qualem se videri velit, et animos eorum ita afficiat,
apud quos aget, ut eos, quocunque velit, vel trahere vel rapere possit,

2. et aliquid B aliique. (Ex A nihil notatum est.) —- 4. socius] conscius Lag. sex
deteriores , ut volt Bakius. — quod eam] quidem A. — 5. dissedisti A aliique: dis-
sensisti (132) RE. — 9. comparabimus] quaeremus Β, om. R. — sic] hic A. - 10.
tanto opere Codd. aliq.: tantopere (AB) RE. — 11. expetenda est R. — minore AB
aliique: minore sic RE. — 13. tam fert (Terent. Andr. 1 ‚ 1, 83.) AB: fert tam
RE. - 14. hic mihi BR. — 15. pari e Codd. T. pari sic retinere videntur AB,
retinet R. — et contra B aliique: contra (A‘I) RE. — laryiri Codd. al.: et laryiri
RE. (De AB non liquet.) — 17. Q.] quae A. — Lucanus R. — 21. cui, quod] quo
id quod A, quod id quod Β. —- 22. ipse sibi AB: ille ipse sibi R ‚ ille sibi ipse E,
sibi ipse T. —- 23. paro (sic) Β, parvo T. — 24. notas Vetus Stephani, Lg. 2. 13.
20. 36.: novi notas cum Codd. multis E , erui notas curn aliis R, volui notas cum
aliis T. (Omnia ex interpolationibus.) — quaerenti cum Codd. T: mihi quaerenti A,
quae illa mihi quaerenti (Bi) RE. — demonstravi Palat. I. et corr. Z: demonstrari
Lg. 2. 4. 13. 36., demonstrant RE, demonstrare Ellendtius. — sunt B. (Ellendtius
igitur totum locum male affectum sic exhibet: sic has eqo arqumentorum volui notas
quaerenti demonstrare, ubi sint.) -— 32. nullo R. — 33. se om. Α. - 34. repperire B.

