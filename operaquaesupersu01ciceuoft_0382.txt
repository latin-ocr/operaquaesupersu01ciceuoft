370 BRUTUS

spitis speciem , cum aetatem ageret Athenis optimeque loqueretur.
Omnino sic, ut opinor, in nostris est quidam urbanorum, sicut illic
Atticorum sonus, Sed domum redeamus, id est, ad nostros revertamur.
XLVII. 173. Duobus igitur summis, Crasso et Antonio, L. Philip-
⁵pus proximus accedebat, sed longo intervallo tamen proximus. Itaque
eum, etsi nemo intercedebat, qui se illi anteferret, neque secundum
tamen neque tertium dixerim. Nec enim in quadrigis eum secundum
numeraverim aut tertium, qui vix e carceribus exierit, cum palmam
iam primus acceperit; nec in oratoribus, qui tantum absit a prim0‚ vix
1⁰ ut in eodem curriculo esse videatur. Sed tamen erant ea in Philippo,
quae, qui sine comparatione illorum spectaret, satis magna diceret:
summa libertas in oratione, multae facetiae; satis creberin reperiendis,
solutus in explicandis sententiis; erat etiam imprimis , ut temporibus illis,
Graecis doctrinis institutus, in altercando cum aliquo aculeo et male-
1⁵dieto facetus. 17ἶι. Horum aetati prope coniunctus L. Gellius † non tam
vendibilis orator, quam ut nescires, quid ei deesset. Nec enim erat
indoctus nec tardus ad excogitandum nec Romanarum rerum immemor
et verbis solutus satis; sed in magnos oratores inciderat eius aetas:
multam tamen operam amicis et utilem praebuit; atque ita diu vixit,
20 ut multarum aetatum oratoribus implicaretur, multum etiam in causis
versaretur. 175. Iisdem fere temporibus D. Brutus, is, qui consul cum
Mamerco fuit, homo et Graecis doctus litteris et Latinis. Dicebat etiam
L. Scipio non imperite, Gnaeusque Pompeius, Sex. F., aliquem nume-
rum obtinebat. Nam Sex. frater eius praestantissimum ingenium contu-
25lerat ad summam iuris civilis et ad perfectam geometriae et rerum
Stoicarum scientiam. Item in iure et ante hos M. Brutus et paullo post
eum C. Bellienus, homo per se magnus, prope simili ratione summus
evaserat3 qui consul factus esset, nisi in Marianos consulatus et in eas
petitionis angustias incidisset. 176. Cn. autem Octavii eloquentia, quae
sofuerat ante consulatum ignorata, in consulatu multis contionibus est
vehementer probata. Sed ab eis, qui tantum in dicentium numero,
non in oratorum fuerunt, iam ad oratores revertamur. Censeo, inquit
Atticus: eloquentes enim videbare, non sedulos velle conquirere.
XLVIII. 177. Festivitate igitur et facetiis, inquam, C. Iulius, L.
³⁵17„ et superioribus et aequalibus suis omnibus praestitit, oratorque fuit
minime ille quidem vehemens, sed nemo unquam urbanitate, nemo
lepore, nemo suavitate conditior. Sunt eius aliquot orationes, ex qui-
bus sicut ex eiusdem tragoediis lenitas eius sine nervis perspici potest.
178. Eius aequalis P. Cethegus, cui de re publica satis suppeditabat

 

1. loqueretur omnium. Lg. plerique, R. Recta scriptura est in septem Ellendtii
Codd. eandemque Rivio auctore secuti sunt Lamb. E. — 2. sic, ut opinor Lg. ali-
quot, R: sicut opinor cuin libris plerisque Lamb. E, sic, opinor D. (loqueretur.
Omnium, sicut opinor Peter.) - 9. accepisset R. — 15. Conieceram non tam non
vendibilis, id est: «erat. probabilis quidem orator, sic tamen, ut ei ad perfectionem
aliquid deesse facile sentires.» Posteriores hoc reiecerunt; librorum lectionem non-
dum explicarunt. - 16. quam seclusit Ellendt, admodum improbabiliter. — 27. Bel-
lienus, ut volebant Corradus et Pighius, scripsi cum R et Asconio in Tog. cand-
p. 9-2. Ed. Baiteri‚ ubi memoratur alius L. Bellienus: Bilienus Lg. 20. 70. Lamb. E,
Billienus ceteri Ellendtii. — summus om· D, Gu. 1.

