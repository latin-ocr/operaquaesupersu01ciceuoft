392 BRUTUS

Dicebat, inquam, ita: sed et ipse errabat et alios etiam errare cogebat.
Nam si quis eos, qui nec inepte dicunt nec odiose nec putide, Attice
putat dicere, is recte nisi Atticum probat neminem. Insulsitatem enim
et insolentiam tamquam insaniam quandam orationis odit: sanitatem
sautem et integritatem quasi religionem et verecundiam oratoris probat.
Haec omnium debet oratorum eadem esse sententia. 285. Sin autem
ieiunitatem et siccitatem et inopiam, dummodo sit polita, dum urbana,
dum elegans, in Attico genere ponit, hoc recte dumtaxat: sed quia sunt
in Atticis alia meliora, videat, ne ignoret et gradus et dissimilitudines
10 et vim et varietatem Atticorum. — Atticos, inquit, volo imitari. -
Quos? nec enim est unum genus. Nam quid est tam dissimile quam
Demosthenes et Lysias? quam iidem et Hyperides? quam horum omnium
Aeschines? Quem igitur imitaris? Si aliquem, ceteri ergo Attice non
dicebant: si omnes, qui potes, cum sint ipsi dissimillimi inter se‘? In
15 quo illud etiam quaero, Phalereus ille Demetrius Atticene dixerit. Mihi
quidem ex illius orationibus redolere ipsae Athenae videntur. — At est
floridior, ut ita dicam, quam Hyperides, quam Lysias. —— Natura quae-
dam aut voluntas ita dicendi fuit. LXXXIII. 286. Et quidem duo fue-
runt per idem tempus dissimiles inter se, sed Attici tamen: quorum
20 Charisius multarum orationum, quas scribebat aliis, cum cupere vide-
retur imitari Lysiam; Demochares autem, qui fuit Demostheni sororis
filius, et orationes scripsit aliquot et earum rerum historiam, quae erant
Athenis ipsius aetate gestae, non tam historico quam oratorio genere
perscripsit. At Charisii vult Hegesias esse similis, isque se ita putat
25 Atticum, ut veros illos prae se paene agrestes putet. 287. At quid est
tam fractum, tam minutum, tam in ipsa, quam tamen consequitur,

concinnitate puerile? — Atticorum similes esse volumus. — Optime. —
Suntne igitur hi Attici oratores? -- Quis negare potest? — Hos imita-
mur. —- Quo modo, qui sunt et inter se dissimiles et aliorum? —
30 Thucydidem, inquit, imitamur. - Optime, si historiam scribere, non

si causas dicere cogitatis, Thucydides enim rerum gestarum pronuntia-
tor sincerus et grandis etiam suit: hoc forense, concertatorium, iudiciale
non tractavit genus. Orationes autem, quas interposuit — multae enim
sunt —, eas ego laudare sole03 imitari neque possim, si velim, nec velim
adortasse, si possim. Ut, si quis Falerno vin-o delectetur, sed eo nec
ita novo, ut proximis consulibus natum velit, nec rursus ita vetere, ut
Opimium aut Anicium consulem quaerat: — atqui hae notae sunt opti-
mae; credo: sed nimia vetustas nec habet eam, quam quaerimus, sua-
vitatem nec est iam sane tolerabilis: 288. num igitur, qui hoc sentiat,
40 si is potare velit, de dolio sibi hauriendum putet? minime, sed quan-
dam sequatur aetatem: — sic ego istis censuerim et novam istam quasi
de [musto ac] lacu fervidam orationem fugiendam nec illam praeclaram

5. autem om. R. — 12. iidem D et Cod. Cuiac.: idem cum ceteris RE. -- 15.
illud etiam libri, R et Lamb. 1566.: eciam illud cum Repetitt. Lamb. E. — 21. De-
mosthene· h. Ι. etiam E. Pauci dumtaxat libri et R Demosthenis. — 28. hi Lg. 8. 53.
56. 58. 68. 70. Ven. 1. R: ii cum ceteris E. — 37. hae Lg. 8. 39. 53. 56. 68. 70.
Ven.1.: eae cum aliis Ε. - 42. Vv. musto ac auctore Ellendtio seclusimus. (musco
videtur primum gloss. ruisse v. lacu: postea insertum cum part. ac (iibri longe plu-
rimi) vel et (Coti. Reg. C).

