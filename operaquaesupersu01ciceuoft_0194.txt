182 DE ORATORE

physici, de qua dixit; ornatus vero ipse verborum oratoris putandus
est. Et, si Plato de rebus a civilibus controversiis remotissimis divini-
tus est locutus, quod ego conced03 si item Aristoteles, si Theophrastus,
si Carneades in rebus iis, de quibus disputaverunt, eloquentes etin
⁵dicend0 suaves atque ornati fuerunt: sint hae res, de quibus disputant,
in aliis quibusdam studiis; oratio quidem ipsa propria est huius unius
rationis, de qua loquimur et quaerimus. 50. Etenim videmus iisdem
de rebus ieiune quosdam et exiliter, ut eum, quem acutissimum ferunt,
Chrysippum, disputavisse neque ob eam rem philosophiae non satisfe-
10 cisse, quod non habuerit hanc dicendi ex arte aliena facultatem. XII.
Quid ergo interest? aut qui discernes eorum, quos nominavi, in dicen-
do ubertatem et copiam ab eorum exilitate, qui hac dicendi varietate
et elegantia non utuntur? Unum erit profecto, quod ii, qui bene dicunt,
afferent proprium, compositam orationem et ornatam et artificio quo-
1⁵ dam et expolitione distinctam. Haec autem oratio, si res non subest
ab oratore percepta et cognita, aut nulla sit necesse est aut omnium
irrisione ludatur. 51. Quid est enim tam furiosum quam verborum vel
optimorum atque ornatissimorum sonitus inanis, nulla subiecta sententia
nec scientia? Quidquid erit igitur quacunque ex arte , quocunque de
20 genere, id orator, si tamquam clientis causam didicerit, dicet melius
et ornatius quam ipse ille eius rei inventor atque artifex. 52. Nam si
quis erit, qui hoc dicat, esse quasdam oratorum proprias sententias
atque causas et certarum rerum forensibus cancellis circumscriptam
scientiam, fatebor equidem in his magis assidue versari hanc nostram
25 dictionem3 sed tamen in his ipsis rebus permulta sunt, quae isti magi-
stri, qui rhetorici vocantur, nec tradunt nec tenent. 53. Quis enim
nescit maximam vim exsistere oratoris in hominum mentibus vel ad
iram aut ad odium aut ad dolorem incitandis vel ab hisce iisdem per-
motionibus ad lenitatem misericordiamque revocandis? quae, nisi qui
sonaturas hominum vimque omnem humanitatis causasque eas, quibus
mentes aut incitantur aut reflectuntur, penitus perspexerit, dicendo,
quod volet, perficere non poterit. 52. Atque totus hic locus‚philoso-
phorum proprius videtur3 neque orator me auctore unquam repugnabit:
sed, cum illis cognitionem rerum concesserit, quod in ea solum illi
³⁵ voluerint elaborare, tractationem orationis, quae sine illa scientia nulla
est, sibi assumet3 hoc enim est proprium oratoris, quod saepe iam
W

1. physicae B, philosophiae R. —- oratorum BR. — 3. isdem Β, idem R. -
10. hanc dicendi ea: arte aliena Codd. aL: in hac dicendi arte aliena B. ecc arte
aliena hanc dicendi R, hanc dicendi in arte aliena E. — 11. in dicendo ubertatem B
aliique , R: ubertatem in dicendo E.'— 12. dicendi om. Steph. Lamb. prob. Beiero.
— 14. afferent Schiitzius et T: afferunt libri plerique , (om. R.)‚ afferant Lag. 81.
Havn. 1. 2. Ernestius. — propriam BR. — 15. expositione B. -— discinctam habent:
haec R. —- 20. orator id si B, orator si id R. — 21. ipse ille cum plerisque Codd.
BR: ille ipse E et Ellendtii operae. — 23. et quasi certarum R. — 25. iis R. —
multa R. —- ipsi BR. — 27. maxime B. - ⁶28. vel acl odium R. - aut ad dolorem
Codd. aL: aut dolorem BRE. — 29. quae cum libris R: quare Passeratio auctore E,
quod Rhode. - 32. Atque Codd. al. R: Atqui Ε. - 33. videtur} putatur Havn. 1.
2. aliique. Utrumque fortasse ex salso est supplemento; cum scripsisset Cicero pro-
priust, excidit est. Hinc verbum dupliciter est suppletum. On. — 34. cum] quam
(id est, quom) B. — 35. orationis sine ulla scientia nullam sibi B. - 36. enim
orn. Β.

