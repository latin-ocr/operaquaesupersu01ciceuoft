4 52 ORATOR

LXVlll. 227, Nihil enim est aliud, Brute, — quod quidem tu minime
omnium ignoras, — pulchre ct oratorie dicere nisi optimis sententiis verbis-
que lectissimis dicere. Et nec sententia ulla est, quae fructum oratori
ferat, nisi apte exposita atque absolute, nec verborum lumen apparet

⁵ nisi diligenter collocatorum, et horum utrumque numerus illustrat; nume-
rus autem — saepe enim hoc testandum est — non modo non po'e'tice iun-
ctus, verum ctiam fugiens illum eique omnium dissimillimus3 non quin
iidem sint numeri non modo oratorum et poetarum, verum omnino
loquentium, denique etiam sonantium omnium, quae metiri auribus pos-
10 sumus, sed ordo pedum facit, ut id, quod pronuntiatur, aut orationis
aut poematis simile videatur. 228. Hanc igitur, sive compositionem sive
perfectionem sive numerum vocari placet, adhibere necesse est, si ornate
velis dicere, non solum —- quod ait Aristoteles et Theophrastus —·, ne infinite
feratur ut flumen oratio, quae non aut spiritu pronuntiantis aut inter-
1⁵ ductu librarii, sed numero coacta debet insistere, verum etiam quod
multo maiorem habent apta vim quam soluta. Ut enim athletas nec multo
secus gladiatores videmus nihil nec vitando facere caute nec petendo ve-
hementer, in quo non motus hic habeat palaestram quandam, ut, quid-
quid in his rebus fiat utiliter ad pugnam, idem ad aspectum etiam sit
20 venustum: sic oratio nec plagam gravem facit, nisi petitio fuit apta, nec
satis recte declinat impetum, nisi etiam in cedendo, quid deceat, intel·
ligit. 229. Itaque qualis eorum motus, quos ἀπαλαίστρους Graeci vocant,
talis horum mihi videtur oratio, qui non claudunt numeris sententias,
tantumque abest, ut, quod ii, qui hoc aut magistrorum inopia aut in-
25 genii tarditate aut laboris fuga non sunt assecuti, solent dicere, enervetur
oratio compositione verborum, ut aliter in ea nec impetus ullus nec vis
esse possit. LXIX. Sed magnam exercitationem res flagitat, ne quid
eorum, qui genus hoc secuti non tenuerunt, simile faciamus, ne aut
verba traiiciamus aperte, quo melius aut cadat aut volvatur orati03 230.
soquod se L. Caelius Antipater in prooemio belli Punici nisi necessario
facturum negat. Ο virum simplicem, qui nos nihil celet; sapientem,
qui serviendum necessitati putet! Sed hic omnino rudis. Nobis autem in
scribendo atque in dicendo necessitatis excusatio non probatur. Nihil est
enim necesse, et si quid essct, id necesse tamen non erat confiteri.
ss Et hic quidem, qui hanc a Laelio, ad quem scripsit, cui se purgat, ve·-
niam petit, et utitur ea traiectione verborum et nihilo tamen aptius explet
concluditque sententias, Apud alios autem et Asiaticos maxime numero
servientes inculcata reperias inania quaedam verba quasi complementa
numerorum. Sunt etiam qui illo vitio, quod ab Hegesia maxime fluxit,
40 infringendis concidendisque numeris in quoddam genus abiectum incidant
Siculorum simillimum. 231. Tertium est, in quo fuerunt fratres illi

 

5. illustret Gu. 1. 2. R. - 12. adhibere Lamb.: et adhibere cum libris E. -·
20. suit] fiat Vit. Eins. Peter, sit R. (Ut nOS, ceteri, nominatim Gu. 1. 2.) -·
21. tecte, Aldus, Lamb., Peter. (tecti Dresd. Mon. Gu. 1. 2. , tute Vit. R, Meyer.)
-- incelliqat Vit. Eius. R, Peter. (Ut nos, Gu. 1. 2. aliique.) -- 22. ἁπαλαίστρους]

apalaestros Eius. Gu. 1. 2. aliique, R, ἀπαλαίστους cum Lamb. E. - 24. ut]
ne Codd. noti et R. Emendavit Manutius. - 31. celat R et Codd. noti praeter Eius„
qui firmat rectam Lamb. lectionem. -- 35. scribit Eius„ sed in marg. scripsit. —·

38. reperies Lamb. — 41. Tertium] Quartum Schtnzius.

